# -*- mode: mandoku-view; -*-
#+DATE: 2016-06-08 5:59
#+TITLE: 純備德禪師語錄
#+PROPERTY: CBETA_ID J38nB433
#+PROPERTY: ID KR6q0550
#+PROPERTY: SOURCE Jiaxing Canon Vol. 38, No. B433
#+PROPERTY: VOL 38
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0550_J_002-0999a> 
#+PROPERTY: JUAN 2
純備德禪師語錄卷二¶
嗣法門人智遠等編¶

** 示鏡一禪人¶

鏡一乃峽州人也始而月齋次而長素至於客臘必¶
欲出家受戒為大悲眷屬然此因緣非淺莫是有願¶
於斯原是壽禪中人也所以因緣如是且置老僧更¶
有一大事因緣付託與汝不惟老僧有安身之處縱¶
過現未來亦有安身之處也再書一偈以志不朽無¶
縫塔全仗伊就中風雨實難栖秪容日月穿心度不¶
許閒雲挂上眉。¶

** 示全一禪人¶

脫羅籠離窠臼如鳥之在天如魚之在水活鱍鱍洞¶
玄玄而了無礙隔雖然如是既為佛子當行佛事然¶
佛事者何三千威儀八百細行此威儀細行不出日¶
用尋常穿衣喫飯揚眉瞬目一動一靜一呼一吸之¶
間必須回光返照一一推尋看那裏是打失威儀處¶
那裏是打失細行處如是檢點如是提撕致使通身¶
遍身化為佛體左之右之無非佛事到者裏則不辜¶
汝之苦志設若蒙蒙而興蠢蠢而食不過夢晝而巳¶
吾徒宜自勉之。¶

** 示自慶禪人¶

出家一事外無他說總為生死事大無常迅速誠恐¶
輪轉於六道之中無有丁日故爾割愛辭親離家別¶
業特為了脫生死證聖超凡不是涉水登山遨遊海¶
嶽必須親近一明眼宗師求個的當話頭或住雲堂¶
或居淨室孤迥迥高豎脊梁峭巍巍壁立萬仞正恁¶
麼時佛來亦不迎魔去亦不顧單單一味凝定眉目¶
回光內照看者一動一靜一喜一怒底是個甚麼消¶
息是個甚麼光境如是研磨將去無拘歲月莫論春¶
秋一旦豁然貫通自是七通八達那時河海溪山不
<pb:KR6q0550_J_002-0999b>¶
出汝之掌握矣。¶

** 示安石徒孫¶

脫俗為僧離親割愛乃超凡入聖之徑路成佛作祖¶
之階梯豈小補哉必當起尊重之心生難遭之想可¶
也若是依稀看作平常終難成其大器必須形端表¶
正袍方頂圓受師承之教訓依佛祖之洪規融通經¶
旨了達心宗作個長老出來不惟十方檀信欽仰但¶
汝一族悉得昇天豈平常之事也勉之勉之。¶

* 機緣¶

破白禪人參師云上座何來進云方前來師云方前¶
幾載進云一共八載師云老僧者裏有個水上座可¶
相會否進云相會師云有何言句進云無言句師振¶
威一喝僧亦喝師云再喝看僧又喝師云真獅子兒¶
能哮吼僧禮拜師便打。¶

* 頌古¶

「世尊拈花。」¶

【四十九年毫未露今朝何故太郎當和盤托出無人¶
會笑倒頭陀白髮郎。】¶

「迦葉因阿難問世尊傳金襴之外別傳何物葉¶
召阿難難應諾葉云倒卻門剎竿著。」¶

【二難本是一胎含花萼纔彰落二三不是剎竿來倒¶
卻金襴之下受瞞頇。】¶

「布袋和尚。」¶

【十字橫眠未定行常將寶物現諸人打開布袋無酬¶
價憨笑癡癡直到今。】¶

「初祖會武帝。」¶

【離西特地過東來豪相巍巍擁帝階一見廓然云不¶
識依然冷坐少林臺。】¶

「南山鱉鼻蛇。」¶

【象骨巖藏鱉鼻蛇通身紅爛起煙霞古今傷殺人無
<pb:KR6q0550_J_002-0999c>¶
數獨有韶陽慣弄他。】¶

「雪峰示眾云大地撮來如粟米粒拋向面前漆¶
桶不會打鼓普請看。」¶

【大地撮如一粟米十方諸佛何居止老胡纔要說端¶
繇一掌當門打落齒。】¶

「百丈野鴨。」¶

【馬師父子不尋常野鴨拈來便較量展翅纔云飛過¶
去和聲扭轉鼻根香。】¶

「百丈卷席。」¶

【順若欲彰殊勝境六丁六甲走如雷攢花簇錦將成¶
段一陣東風盡捲回。】¶

「無縫塔。」¶

【地涵天覆足無涯擬欲描模轉見差無限春光藏裏¶
許遭逢聖帝露些些。】¶

「百丈野狐。」¶

【不落野狐五百生野狐不昧出層雲參差一字輪千¶
變何況長聯句未清。】¶

「文殊起佛見法見。」¶

【無孔笛逢氈拍板者場曲調古今罕若將耳聽眼聞¶
聲定往鐵圍山下赶。】¶

「盤山示眾云三界無法何處求心四大木空佛¶
依何住璿璣不動寂爾無言覿面相承更無餘¶
事珍重。」¶

【三界無法何處求心孤峰獨鶴片月閒雲晴空一亙¶
無邊畔山自高兮水自深。】¶

「興化古廟裏避雨。」¶

【不觀天色赴村齋掣杖途逢暴雨來雖避廟中衣未¶
濕通身未免染泥灰。】¶

「巖頭因僧問古帆未掛時如何頭曰小魚吞大¶
魚。」
<pb:KR6q0550_J_002-1000a>¶

【小小魚吞老大魚至今千古令人疑一回吸盡西江¶
水猶是潛頭縮項兒。】¶

「巖頭因僧問浩浩塵中如何辯主頭曰銅砂羅¶
裏蒲盛油。」¶

【銅砂羅裏蒲盛油擬鑒重增一個頭內外不知誰是¶
主悲風千古使人愁。】¶

「雲門因僧問先師默然處如何上碑門云師。」¶

【師之一字若吹毛擬欲形言絕爾曹壁立長空寒萬¶
仞月行無影寂寥寥。】¶

「雲門云火燄為三世諸佛說法三世諸佛立地¶
聽。」¶

【火聚光中毫相輝十方三世振全威猛風疾燄法輪¶
轉幾個能知向上機。】¶

「婆子燒庵。」¶

【風無葉動喜臨看雪染雲衣似未闡及至逢春花不¶
發不由婆子不燒庵。】¶

* 聯芳¶

** 付月幢智深禪人¶

#+BEGIN_VERSE
「　從上惟叮勿斷流至余安敢阻行舟綸竿盡付與伊¶去巨浸鯨鯢珍重收」
#+END_VERSE
¶

** 付法幢智遠禪人¶

#+BEGIN_VERSE
「　佛云法法何曾法我道無無本亦無今付無無法與¶汝恆拈柏子祝皇圖」
#+END_VERSE
¶

** 付覺幢智洪禪人¶

#+BEGIN_VERSE
「　三級浪高也大奇揚身物外露全機雷轟電擊垂甘¶澤大地生靈始拜伊」
#+END_VERSE
¶

* 詩偈¶

** 月峽吟¶

#+BEGIN_VERSE
「　出川乙已年入楚蕤寶月一葉牧中流群峰勢挺特¶泊舟值故人延坐相留歇話極相投機堅留情太切
<pb:KR6q0550_J_002-1000b>¶門庭就此開爐韝從斯設禪暇嚼清風經餘坐石室¶風書水面文翠織山頭疊雨霄洞崇隆晴嵐穿砢穴¶峰斜澗必橫岸曲岩多折拍漢浪奔流稽天石亂疊¶懸崖猿似毬急水舟如葉澗竹筍斜生岩花果倒結¶灅麓怪崎嶇漁樵極古格衣栖木構藤飲釣江魚鱉¶峽外頂輪明波心清淺徹眠雲覆石霞漱石枕明月¶山苕帶露攀剪衲連雲截了無佛道成絕去聖凡學¶平等三世空至道原無說」
#+END_VERSE
¶

** 臘梅¶

#+BEGIN_VERSE
「　青娥巧妒白花神難動冰心一段真鐵幹聯雲撐野¶壑瓊枝帶露襯幽人雪風搖拽拖銀練花雨紛飛綴¶玉塵為結調羹滋味永高情故放占先春」
#+END_VERSE
¶

** 次聖可和尚鏡花水月二首¶

#+BEGIN_VERSE
「　湛寂清虛渺漠中涵容物我不私工單莖巧映雙枝¶碧獨體奇分兩面紅表裏無情情易合邊中有路路¶難通暗香隱隱招狂蝶致使鑽研訝不同」
#+END_VERSE
¶

又¶

#+BEGIN_VERSE
「　性極柔兮勢極堅能將霄漢浴冰盤光分萬派開銀¶鏡浪捲千江簇玉團顯矣無虧盈巨浸明然不昧燭¶狂瀾無分闊窄隨居上怎教渠儂意不珊」
#+END_VERSE
¶

** 次慈雲老人桃花韻¶

#+BEGIN_VERSE
「　陽和風暖景清奇濃艷新妝綻竹籬陌上映苔開笑¶眼堤邊襯柳擅芳姿親栽漢帝曾留意一見靈雲絕¶所思風送幽香聯我袂依筠詠作賞花詩」
#+END_VERSE
¶

** 次純陽先生水月韻¶

#+BEGIN_VERSE
「　月明移影映溪灣濃睡漁舟罷釣閒徹照壺天非浪¶塞通圓海岸豈堤關攝收萬派四溟水容納千峰三¶島山截浪明源窮到底絕無流水響潺潺」
#+END_VERSE
¶

** 溪路見梅¶

#+BEGIN_VERSE
「　雪嶺春催曉半開寒林花發果奇哉芳新翠迭興雲
<pb:KR6q0550_J_002-1000c>¶衲蕊氣煙浮動哲才蘿結路迷無客采棘縈崖斷少¶人裁幸而有鳥蛡霄去攀落花心幾片來」
#+END_VERSE
¶

** 中秋值雨¶

#+BEGIN_VERSE
「　情存此夜慶中宵卻到而今更寂寥驟雨凄清禪夢¶破飄風蕭瑟道心昭層雲掩翠和煙度薄露含輝帶¶露颻舉步欲窮天上月亭臺半是水來潮」
#+END_VERSE
¶

** 崖前佛閣¶

#+BEGIN_VERSE
「　峻曲峰斜雲亂堆懸空一閣自天開層巒聳翠通三¶島峭壁連霄壓眾嵬蘭谷浮香來猊座鵝溪疊浪上¶蒼苔雖聆暮鳥西歸去掉背樓南意不回」
#+END_VERSE
¶

** 尋梅¶

#+BEGIN_VERSE
「　忽地清香撲鼻邊乘風撥艸幾回緣穿巖距石曾忘¶體剪棘披雲一顧顏雪臥峰深堅晚節根盤幽谷傲¶長年而今高吐枝頭上不惜東風有正權」
#+END_VERSE
¶

** 過孫公書院¶

#+BEGIN_VERSE
「　雲閣週遮紫蔕梅斜通一徑繞山隈石生若壘留雲¶臥樹長成柯待鳳來藤蔓倚松撐碧漢艸竿覆石掩¶蒼苔他山雖有青蓮社怎似斯齋稱我懷」
#+END_VERSE
¶

** 病起嘯宇居士請益¶

#+BEGIN_VERSE
「　一病危軀懶話陪匡床兀坐冷如灰徑填木葉空塵¶跡體露金風絕點埃欲進竿頭猶有步擬臨撒手惜¶無崍而今得到安閒地一任時人競活埋」
#+END_VERSE
¶

** 乙已歲得師訃¶

#+BEGIN_VERSE
「　一聽吾師報化圓頓令五內悉紛然腸迴九曲思千¶里淚滴三山望百川若論祖風猶未晚何期佛日巳¶先偏可憐西蜀三巴地燈錄何人再續編」
#+END_VERSE
¶

** 華嚴期會¶

#+BEGIN_VERSE
「　大方廣佛妙無多百億分身一剎那寶網交羅縈法¶界鏡燈相照徹恆河浮幢剎自毛端建香水海從眉¶際過樓閣門開今正是何須苦向百城磨」
#+END_VERSE

<pb:KR6q0550_J_002-1001a>¶

** 元宵¶

#+BEGIN_VERSE
「　金吾不禁元宵節玉漏停催不夜天燈貫琉璃明翠¶影花攢錦繡噴霞煙星橋廓落搖銀漢火樹高燒洞¶御筵凡聖於斯渾不二謳歌鼓腹慶堯年」
#+END_VERSE
¶

** 荅我生羅公¶

#+BEGIN_VERSE
「　素食芳名知不群一瞻佳句勿虛聞如常平仄雖由¶我若定推敲必是君為惜經殘方就月因嫌衲破固¶留雲倘能儒釋無分別促膝何妨共論文」
#+END_VERSE
¶

** 壽慈雲敏師翁¶

#+BEGIN_VERSE
「　萬峰高出一峰斜險迅峞峨渺漠涯兔杖頻吞雲裏¶月龜毛常繫海中槎爐開百座鎔千衲法轉三玄雨¶四花若問慈雲老甲子河沙人數數河沙」
#+END_VERSE
¶

** 弔玉陽道人¶

#+BEGIN_VERSE
「　玉陽行徑自超然不待丹成返洞天藥臼罷春香有¶淚鼎爐終煖汞無煙蓬萊易近三千道弱水難親一¶葉船意欲相逢於芥孔誠然猶未達深玄」
#+END_VERSE
¶

** 山居¶

#+BEGIN_VERSE
「　誅茅覆屋倚雲間萬事輸人讓我閒爛煮野蔬嫌鼎¶窄深埋家芋喜爐寬采薪撥霧連雲去取水敲冰帶¶月還泉石灰心偏快活看來塵世似斯難」
#+END_VERSE
¶

又¶

#+BEGIN_VERSE
「　峰高峽迅冷煙浮盡日無人過此遊竹密斜通幽澗¶水松孤直翠碧雲頭山桃熟惹巖猿摘園栗落招穴¶鼠收及至客來無所奉烹茗話賞一輪秋」
#+END_VERSE
¶

** 建大悲寺¶

#+BEGIN_VERSE
「　大悲作用詎尋常演武場為選佛場不夜燈明千丈¶室無為穩座萬年床山泉滾滾來廚供香飯堆堆到¶客堂不二門開天地眼更於何物不中藏」
#+END_VERSE
¶

** 送州尊王護法¶

#+BEGIN_VERSE
「　燕雲密密布湖天艸木森森俱煥然德澤恆滋回野
<pb:KR6q0550_J_002-1001b>¶性慈風逐扇啟甘泉枯桐席上彈仁政撾鼓村中謂¶法廉不獨士民歌大有更令釋道樂雍年」
#+END_VERSE
¶

** 送如翁周副臺¶

#+BEGIN_VERSE
「　衣錦還鄉妙出常終朝無事坐高堂呼童取餌將魚¶戲攜友彈琴動鳥狂倦至枕雲眠月窟興來琢句飽¶詩囊任他世外輪遷變棹背樓臺百不忙」
#+END_VERSE
¶

** 早春出行¶

#+BEGIN_VERSE
「　瘦笻倒卓步山前萬物回姿俱復妍春水涵嬌浮野¶翠女蘿帶媚動林煙錦簪蘭插鶯將語金線柳抽燕¶欲宣珍重遊方玩賞者於斯著眼莫徒然」
#+END_VERSE
¶

** 寺側見梅¶

#+BEGIN_VERSE
「　始創荒基盡剪裁何緣留得者枯梅霜侵老幹枝愈¶健雪壓新莖花更開瘦骨稜風香撲面饑膚抱月笑¶盈腮深窮來歷非常種必是天將壯法臺」
#+END_VERSE
¶

** 除夕示眾¶

#+BEGIN_VERSE
「　迎新送舊正斯時未審諸人知不知鳳曆初頒青嶂¶嶺鴻鈞始轉綠楊枝冰開池玉蒼梅綻雪化巖銀嬌¶烏啼惟有大悲拄杖子逢年遇節不分枝」
#+END_VERSE
¶

** 山居¶

#+BEGIN_VERSE
「　松鍼穿柳線蒲座補荷衣果熟山猿墮花開澗鳥飛¶泉幽聲細細岫遠影微微噪晚鴉投宿卷雲帶月歸」
#+END_VERSE
¶

又¶

#+BEGIN_VERSE
「　菴雖結上岑閒賞入中林翠歛花溪靜煙凝松壑深¶猿啼山月夜鶴淚澗雲陰萬象於斯寂昭然古佛心」
#+END_VERSE
¶

* 偈¶

** 示面久禪人¶

#+BEGIN_VERSE
「　一坐如墻壁翛然萬慮忘於中討冷暖就此識存亡¶莫向頑空住休於死水藏直須活鱍鱍如日照當陽」
#+END_VERSE
¶

** 贈開池禪人¶

#+BEGIN_VERSE
「　山房雖寂寞寂寞卻相宜但種幾竿竹惟開一面池
<pb:KR6q0550_J_002-1001c>¶池清嬋出窟竹翠鳳來儀藉此為真境何須格外尋」
#+END_VERSE
¶

** 示惺衢大德¶

#+BEGIN_VERSE
「　長安大道更多奇衢路能通幾個知昨夜木人雲引¶路投明即到未移時」
#+END_VERSE
¶

** 示惺默大德¶

#+BEGIN_VERSE
「　語默圓融俱莫著一多無礙樂天涯艸鞋踏破寒潭¶月竹杖橫眠碧底霞」
#+END_VERSE
¶

** 示惺凡大德¶

#+BEGIN_VERSE
「　心月孤懸耀碧天影分萬派絕中邊於斯把斷要津¶者立刻可超凡聖淵」
#+END_VERSE
¶

** 示明心禪者¶

#+BEGIN_VERSE
「　別云見性方成佛我道明心無佛成有佛成時終有¶壞無成佛處可長生」
#+END_VERSE
¶

** 贈九垓學者¶

#+BEGIN_VERSE
「　月皎波澄雅俊哉金鱗透海出頭來當陽一擊開心¶印際會風雲遍九垓」
#+END_VERSE
¶

** 示照遐禪者(號妙圓)¶

#+BEGIN_VERSE
「　智鏡明然徹邇遐妙圓何處不光華就中若解知端¶的剎剎塵塵是佛家」
#+END_VERSE
¶

** 示無涯諷華嚴經¶

#+BEGIN_VERSE
「　華嚴境界事何如百寶光中瑞色多向此若明諸佛¶意一毛頭上泛恆河」
#+END_VERSE
¶

** 示雲亭丹青¶

#+BEGIN_VERSE
「　休云個裏無聲臭莫道中間絕點埃萬里溪山藏筆¶底一天星月隱胸懷」
#+END_VERSE
¶

** 示正智禪人(號遐修)¶

#+BEGIN_VERSE
「　了明正智欲遐修撥轉竿頭入上流有時踏著無生¶地不用指開彌勒樓」
#+END_VERSE
¶

** 示登雲禪人(號開修)¶

#+BEGIN_VERSE
「　登雲涉險欲開修荊棘鏟除闊路頭若將大地平如
<pb:KR6q0550_J_002-1002a>¶掌方坐家堂始便休」
#+END_VERSE
¶

** 示行足大德¶

#+BEGIN_VERSE
「　若能識得菴中寶何必區區海外遊但得日輪東畔¶出霞沉碧落滿山頭」
#+END_VERSE
¶

** 示誠一禪人住山¶

#+BEGIN_VERSE
「　踏遍雲山始識山層巖轉折路途艱不如結個茅茨¶住渴飲饑餐枕日閒」
#+END_VERSE
¶

** 示休心大德掃地¶

#+BEGIN_VERSE
「　欲得前光皎皎郤拈苕帚殿中掃風塵觸動滿天¶飛千大悲按不到」
#+END_VERSE
¶

** 示君量居士¶

#+BEGIN_VERSE
「　從來個事太郎當珍重君家謾度量撥轉上頭關捩¶子大千無不露堂堂」
#+END_VERSE
¶

** 示覺賢居士¶

#+BEGIN_VERSE
「　心地融通徹性天了無佛法與君傳剎塵塵剎毫無¶礙八面玲瓏始覺賢」
#+END_VERSE
¶

** 贈慧幢禪人¶

#+BEGIN_VERSE
「　貧且亦堅未是奇老當亦壯實然稀山形拄杖與伊¶去八面通敲一任施」
#+END_VERSE
¶

** 號月幢禪人¶

#+BEGIN_VERSE
「　無邊香水浮幢剎一目澄然盡徹開露出珊瑚枝上¶月峭峞峞地逐徘徊」
#+END_VERSE
¶

** 贈破有禪人¶

#+BEGIN_VERSE
「　既破無兮還破有有無不立始能守與君一句道分¶明莫放無毛鷂子走」
#+END_VERSE
¶

** 號破白禪人¶

#+BEGIN_VERSE
「　英姿壯麗甚奇特破黑猶如能破白兩頭截斷不居¶中一喝當臺續祖脈」
#+END_VERSE
¶

** 示叢石禪人¶

#+BEGIN_VERSE
「　踏破芒鞋事若何奔南走北苦婆娑不如尋個安閒
<pb:KR6q0550_J_002-1002b>¶地淡飯充饑自在過」
#+END_VERSE
¶

** 示端一禪人¶

#+BEGIN_VERSE
「　必定不移於二路確然端坐斷千差有時觸碎娘生¶鼻一步高登五葉花」
#+END_VERSE
¶

** 示得安大德¶

#+BEGIN_VERSE
「　既披法服莫依稀聞見秪須珍重持若得一系毫不¶挂自然平地上天梯」
#+END_VERSE
¶

** 示味雲典座¶

#+BEGIN_VERSE
「　踏盡溪山意若何葛藤遍地正淆訛不如放下腰包¶好細嚼風雲滋味多」
#+END_VERSE
¶

** 贈傳心禪者滿十八¶

#+BEGIN_VERSE
「　今日妙年剛十八從斯增進周花甲山僧致祝不多¶言惟願汝心明似月」
#+END_VERSE
¶

** 示月宗不夜禪人¶

#+BEGIN_VERSE
「　桂魄澄然靄瑞煙長明不夜映中天不惟照徹威音¶外直透威音更那邊」
#+END_VERSE
¶

** 示湛一胡居士¶

#+BEGIN_VERSE
「　既欲了明向上機眾流截斷莫隨之一超直入如來¶地不枉甘貧吃淡虀」
#+END_VERSE
¶

** 示騰宇丹青¶

#+BEGIN_VERSE
「　無相相中有相有形形裏無形若要有無不著除非¶騰宇丹青」
#+END_VERSE
¶

** 次佛育王公水月韻¶

#+BEGIN_VERSE
「　澄然湛寂徹空清洞起泥牛逐妄情擬議欲吞吞不¶得長懷海嶽一輪明」
#+END_VERSE
¶

** 雪月交輝¶

#+BEGIN_VERSE
「　寒極難撐擬放眠地爐灰冷室幽然推窗始覺冰輪¶耀究竟無非一色邊」
#+END_VERSE
¶

** 出峽¶

#+BEGIN_VERSE
「　江風一葦出長川峽迅波浮噴碧煙一刻俄經峰十
<pb:KR6q0550_J_002-1002c>¶二無窮畫意入詩聯」
#+END_VERSE
¶

** 三珠石¶

#+BEGIN_VERSE
「　二龍吐出三珠石砥砫川江萬頃波卓然不是黃陵¶叟怎得疏通入楚河」
#+END_VERSE
¶

** 公婆石¶

#+BEGIN_VERSE
「　稍公稍婆是何緣卻不同舟各一天想是參啇星所¶犯只容相見不相眠」
#+END_VERSE
¶

** 寄灼雲法弟¶

#+BEGIN_VERSE
「　卓錫雖然到別方絕無佛法可啇量但將乾屎撅消¶息處處逢人謾闡揚」
#+END_VERSE
¶

** 哭奇枝姪孫¶

#+BEGIN_VERSE
「　奇枝折卻動高賢淚滴河山俱慼然秪謂老身先一¶著誰知汝去在吾前」
#+END_VERSE
¶

** 弔鏡天禪人¶

#+BEGIN_VERSE
「　湛湛長空一鏡天浮幢剎土一明然可憐露布海雲¶起明半邊兮暗半邊」
#+END_VERSE
¶

** 卜基¶

#+BEGIN_VERSE
「　江北江南未了休無如開創個山頭枕雲漱月千峰¶外一钁鋤煙不記秋」
#+END_VERSE
¶

** 建大悲殿獲殘碑數塊上載唐時名尤勝寺又¶
宋時於乾道九年復改壽禪寺¶

#+BEGIN_VERSE
「　大凡作事貴無心若至無心道易親誰知上古壽禪¶寺千百年來又出興」
#+END_VERSE
¶

** 舟中冒雨¶

#+BEGIN_VERSE
「　一葦橫江逐浪遊無端風雨拍船頭垂竿不顧衣裳¶濕只欲金鱗來上釣」
#+END_VERSE
¶

** 壽大有嚴居士¶

#+BEGIN_VERSE
「　遙駕彩鸞銀漢裏倒騎瑞鹿錦城中大悲乘興同誠¶祝共慶長生不老翁」
#+END_VERSE
¶

** 壽天甫楊公
<pb:KR6q0550_J_002-1003a>¶

#+BEGIN_VERSE
「　兩岸山為雲老餅一江水作趙州茶信手拈來三祝¶敬惟祈福壽至無涯」
#+END_VERSE
¶

** 送陳居士還鄉¶

#+BEGIN_VERSE
「　八十翁翁轉故鄉鄉人一見盡驚惶卻來問是何方¶客鬚髮根根帶雪霜」
#+END_VERSE
¶

** 秋日壽李羅二居士¶

#+BEGIN_VERSE
「　江鶴風清飄木葉海山月白洞庭波滿天花甲難籌¶記一夜收來與李羅」
#+END_VERSE
¶

** 壽瑞芝羅居士¶

#+BEGIN_VERSE
「　崗陵鶴舞雲千片海屋籌添月一團松風嶺韻長生¶曲澗月溪吟太古絃」
#+END_VERSE
¶

** 副府州侯二大檀越遊玉虛洞¶

#+BEGIN_VERSE
「　兩大金湯步玉虛水同船也陸同車相將不獨流芳¶遠萬古聲名洞石渠」
#+END_VERSE
¶

** 浴佛值雨示智向李居士¶

#+BEGIN_VERSE
「　丹山獨步三山外向日葵開六合中為浴佛身傾法¶雨雲連海嶽地天通」
#+END_VERSE
¶

** 賀攀枝楊把總得子¶

#+BEGIN_VERSE
「　一天瑞氣浮青嶂四野祥雲繞綠楊試問往來何境¶界都云檀越獲仙郎」
#+END_VERSE
¶

** 送子容謝公¶

#+BEGIN_VERSE
「　方外知交正數年而今一旦欲分然頓使瘦腸回九¶曲不知何日復談禪」
#+END_VERSE
¶

** 中流聞猿啼¶

#+BEGIN_VERSE
「　一葉中流萬浪隨撥開三峽出幽危嶺猿徹底婆心¶切喚不回頭秪是啼」
#+END_VERSE
¶

** 值雪慶參府鳴翁¶

#+BEGIN_VERSE
「　長空密密太雲遮個裏何來妙極嘉莫是為翁丹詔¶至故令天界散瓊花」
#+END_VERSE
¶

** 燈月
<pb:KR6q0550_J_002-1003b>¶

#+BEGIN_VERSE
「　徹底寒潭月琉璃古殿燈兩輪相互照萬象悉分明」
#+END_VERSE
¶

* 佛事¶

禮本師塔舉香云別師只謂歸來會誰謂歸來不會¶
師數載寸腸迴九結兜樓一片拜熏之所以群峰迭¶
侍百佛團圞日月輪流不夜松風互喚無塵艸木陳¶
不盡之煙溪山獻無生之曲如是天機清妙又鳥用¶
不肖於斯灑埽者哉雖然如是只得向無塵地上楷¶
塵無縫塔中開縫致使七穴八穿明如杲日透頂透¶
底廓似太虛截群機於句下納萬象於臺前百千里¶
外鞏固皇圖億萬斯年聯芳佛印敢問諸人光前裕¶
後即不問且道先師靈骨端居何所以杖向空撥一¶
撥云覿體湛然無向背何須格外覓蹤由。¶

與巖長老舉火拈火炬云不面未相逢相逢仍不面¶
聊將一星火暗與汝相見即攛火炬云噁原來是個¶
老修行何似去心忙似箭相伊意必欲西歸故把形¶
骸來改變雖改變勿他念直須穩坐白蓮心莫謂紅¶
爐火上燄。¶

* 辭世偈¶

#+BEGIN_VERSE
「　那畔者邊事孰知向茲未免悉懷疑老僧今日分明¶去坐斷兩頭中弗居既然如是即今者段光明向甚¶麼處咦手握金鞭問歸客夜深誰共玉階行」
#+END_VERSE
¶

* 塔銘¶
古峽城髮弟子陳之夔頓首拜撰¶

大道莫名名於何所眾生非相相於何著既以身心¶
奉塵剎將朝三暮四應付無何有矣若復舉似舊面¶
目遺災木石古人有靈難禁叱吒然水源木本之思¶
固後來返報事此法幢禪師等老和尚純老人深以¶
師德未酬法乳罔極而有塔銘之勒諄諄為予告也¶
予素守諛墓之戒惟是法幢師身籍空門猶有仁人¶
孝子一段懇切謹援筆以誌其略按老和尚字純備
<pb:KR6q0550_J_002-1003c>¶
(諱)廣德傳臨濟下第三十三世嫡孫先以托跡蜀土¶
溯其世系蓋古渝豐都李氏裔甫六齡而怙恃兩遭¶
失所固早信其假俗胎作人天出世楷梯迨少長也¶
悲愍成性自具一種佛根及身許法王慨然以祖道¶
為已任續燈受耳毒和尚擔荷重法倒抹陳積公案¶
正法眼允矣三世諸佛所托命哉洎後卓錫吾楚¶
疊建道場宗風郵播龍象騰集一時皈命恐後者不¶
啻千二百五十人非惟佛法震搖國土抑其道味餌¶
人故無遠弗屆云至乙巳而布具黃陵之月峽禪院¶
實楚蜀一大勝地又苦於諸方結壇選佛乃在秭歸¶
之城創佛興山建大悲寺與唐宋之尤勝壽禪古剎¶
不謀重新比其時四大眾之嫻禮教固多而慓悍者¶
更復不少自一親純和尚其高風逸骨饜飫人心鄙¶
夫寬薄夫敦雅有上皇風則和尚又以佛子肝腸具¶
轉世道之微權不類小泥洹徒以因緣攬局面其為¶
功於諸佛諸祖更為功於土地里居且為功於¶
聖天子也嗟乎大法零落拄杖叢林逞青黃之面皮¶
衒聽聞之鐘鼓賣狗懸羊勢不相下我純和尚豎眉¶
刮心力矯濫觸至今峽城湘漢間衲子領其宗匠人¶
民佩其盛德雖云示寂遺瓢尚存正未忘其為純備¶
和尚也寧僅衍雙桂宗派乎他如和尚之行由載在¶
行實語錄可攷勿庸覶縷用艸數行以銘不朽。¶

銘曰。¶

#+BEGIN_VERSE
「　性耽林泉
　法激人天
　三千七百
　直掃風煙¶
　舌鋒有劍
　杖頭無錢
　栽無根樹
　撐無底船¶
　入世出世
　身後身前
　紹衣雙桂
　早整祖鞭¶
　大悲舉拂
　燈燈衍傳
　淵源奕葉
　仰名聖賢」
#+END_VERSE
